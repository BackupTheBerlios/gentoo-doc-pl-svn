<?xml version="1.0" encoding="UTF-8"?>
<!DOCTYPE guide SYSTEM "/dtd/guide.dtd">

<guide link="jak-tlumaczyc.xml" lang="pl">
<title>Przewodnik dla tłumaczy dokumentacji Gentoo na język polski</title>

<author title="Autor">
  <mail link="rane@gentoo.pl">Łukasz Damentko</mail>
</author>

<abstract>
Przewodnik dla tłumaczy dokumentacji Gentoo na język polski.
</abstract>

<version>4.0</version>
<date>2005-15-08</date>

<chapter>
<title>Wprowadzenie</title>
<section>
<body>

<p>
Podstawową zasadą obowiązującą każdego tłumacza jest dobra znajomość języka
angielskiego. Bardzo ważne jest tu <uri link="#dict">słownictwo
techniczne</uri> dotyczące systemu Linux, oprogramowania, sprzętu oraz samego
Gentoo. Oprócz tego każdy chętny powinien posiadać wiedzę i doświadczenie w
używaniu naszej dystrybucji.
</p>

<p>
Informacje zawarte w tym dokumencie zostały spisane, aby ułatwić nowym osobom
dołączenie do projektu oraz w celu usystematyzowania wszystkich zasad i reguł
obowiązujących obecnych członków naszego zespołu.
</p>

<p>
Wszelkie propozycje zmian tego tekstu należy kierować do <mail
link="rane@gentoo.org">koordynatora</mail> polskiego projektu tłumaczenia
dokumentacji Gentoo.
</p>

<p>
Zaczniemy od omówienia procesu tłumaczenia dokumentu:
</p>

</body>
</section>
</chapter>
<chapter>
<title>Przygotowanie środowiska pracy</title>
<section>
<body>

<p>
Najpierw musimy pobrać angielski plik:
</p>

<pre caption="Pobieranie i rozpakowywanie dokumentacji w języku angielskim">
$ <i> wget http://dev.gentoo.org/~rane/docget.py</i>
$ <i> chmod +x docget.py</i>
$ <i> ./docget.py nazwa_pliku</i>
</pre>

<note>
Program <uri link="http://dev.gentoo.org/~rane/docget.py">docget</uri> został
napisany przez <mail link="lucass@gentoo.org">Łukasza Strzygowskiego</mail> na
potrzeby polskiego projektu tłumaczenia dokumentacji Gentoo i służy do
pobierania angielskich plików dokumentacji w formacie xml.  <c>nazwa_pliku</c>
to nazwa dokumentu, który chcemy pobrać, otrzymuje się ją zwykle w mailu
zwrotnym po zgłoszeniu się do projektu.
</note>

<p>
Następnie w katalogu, w którym wykonaliśmy polecenie docget odszukujemy plik do
tłumaczenia. Najpierw jednak przygotujemy sobie najlepszy w świecie edytor, vim,
do pracy w kodowaniu UTF-8 i nauczymy go odpowiednio zawijać długie wiersze.
</p>

<p>
Otwieramy plik <path>~/.vimrc</path> i dopisujemy do niego następujące linijki:
</p>

<pre caption="Konfigurowanie edytora vim">
$ <i>vim ~/.vimrc</i>
set termencoding=iso-8859-2
set fileencoding=utf-8
set encoding=utf-8
set textwidth=80
</pre>

<note>
Oczywiście dokument można przetłumaczyć w dowolnym edytorze. Wciąż obowiązuje
jednak zasada, że ma to być tekst zakodowany w UTF-8 i z wierszami zawiniętymi
po 80 znaku.
</note>

</body>
</section>
</chapter>
<chapter>
<title>Tłumaczenie dokumentu</title>
<section>
<body>

<p>
Pora na przetłumaczenie czegoś, odnajdujemy i otwieramy nasz plik.
</p>

<pre caption="Edytowanie dokumentu">
$ <i>vim nazwa_pliku.xml</i>
</pre>

<p>
Naszym oczom ukaże się ładnie pokolorowany dokument, w którym musimy nanieść
odpowiednie poprawki. Jak to zrobić? Zamieniając angielski tekst polskim i
starając się jednocześnie nie zrujnować składni xml.
</p>

<impo>
Dokumenty muszą być pisane w formie bezosobowej: "należy", "trzeba", "warto",
którą czasami można poprzeć także liczbą mnogą "robimy", "instalujemy",
"klikamy" itp. Zakazane jest pisanie per "ty", nawet jeśli taka forma jest
używana w oryginale.
</impo>

<p>
Kilka przykładów:
</p>

<pre caption="Nagłówek">
<comment>(Na niebiesko zaznaczono wszystkie zmiany jakie musi wprowadzić tłumacz)</comment>

&lt;?xml version='1.0' encoding="UTF-8"?&gt;
&lt;!DOCTYPE guide SYSTEM "/dtd/guide.dtd"&gt;
&lt;!-- $Header$ --&gt;

&lt;guide link="/doc/<i>pl</i>/home-router-howto.xml" <i>lang="pl"</i>&gt;
&lt;title&gt;<i>Konfiguracja routera</i>&lt;/title&gt;

&lt;author title="<i>Autor</i>"&gt;
  &lt;mail link="swift@gentoo.org"&gt;Sven Vermeulen&lt;/mail&gt;
&lt;/author&gt;
<i>&lt;author title="Tłumaczenie"&gt;
  &lt;mail link="rane@gentoo.org">Łukasz Damentko&lt;/mail&gt;
&lt;/author&gt;</i>

&lt;abstract&gt;
<i>Krótki opis umożliwiający skonfigurowanie routera łączącego domową sieć z
Internetem.</i>
&lt;/abstract&gt;

&lt;!-- The content of this document is licensed under the CC-BY-SA license --&gt;
&lt;!-- See http://creativecommons.org/licenses/by-sa/2.5 --&gt;
&lt;license/&gt;

&lt;version&gt;1.10&lt;/version&gt;
&lt;date&gt;2005-08-14&lt;/date&gt;
</pre>

<ol>
  <li>
    Zaczynamy od przetłumaczenia tytułu dokumentu - znajdującego się wewnątrz
    taga <c>&lt;title&gt;</c>
  </li>
  <li>
    W linii <c>&lt;guide&gt;</c> zmieniamy w ścieżce dokumentu wpis <c>en</c> na
    <c>pl</c> i dodajemy parametr <c>lang="pl"</c>. Dzięki temu będzie
    wyświetlana prawidłowa strona przeznaczona do druku oraz pojawi się polska
    wersja daty i komentarzy w pliku (np. "Ważne" zamiast "Warning").
  </li>
  <li>
    Role wszystkich autorów oryginału należy przetłumaczyć na język polski.
    Najczęściej występujące funkcje to "Autor" (Author) i "Redaktor"
    (Editor).
  </li>
  <li>
    Oczywiście należy się podpisać, obowiązuje zasada, że dokumenty podpisujemy
    pełnym imieniem i nazwiskiem. Wzór wpisu znajduje się powyżej, adres e-mail
    jest opcjonalny i jego dodanie zależy od woli tłumacza. Jeśli nie chcemy go
    dodać usuwamy wpisy <c>&lt;mail link=""&gt;</c> i <c>&lt;/mail&gt;</c> wokół
    nazwiska.
  </li>
  <li>
    Należy także przetłumaczyć zawartość taga <c>&lt;abstract&gt;</c>. Jest ona
    wyświetlana jako krótkie podsumowanie zawartości dokumentu w prawym górnym
    rogu jego strony oraz we wszystkich spisach treści pod jego tytułem.
  </li>
</ol>

<pre caption="Akapit">
&lt;p&gt;
<i>Pliki "stage" znajdują się w katalogu
&lt;path&gt;/mnt/cdrom/stages&lt;/path&gt; płyty instalacyjnej. Ich listę możemy
uzyskać poleceniem &lt;c&gt;ls&lt;/c&gt;:</i>
&lt;/p&gt;
</pre>

<p>
Uwagi:
</p>

<p>
Pamiętamy o wszystkich <c>&lt;path&gt;</c>, <c>&lt;c&gt;</c> i <c>&lt;e&gt;</c>
z oryginału i podkreślamy je we właściwy sposób również w odpowiednich
fragmentach przetłumaczonego tekstu.
</p>

<ul>
  <li>
    <c>&lt;path&gt;</c> musi obejmować wszystkie ścieżki i nazwy plików,
  </li>
  <li>
    <c>&lt;c&gt;</c> służy do wyróżnienia na niebiesko poleceń wpisywanych przez
    użytkownika,
  </li>
  <li>
    <c>&lt;e&gt;</c> pozwala na wyróżnienie jakiegoś tekstu, który <e>musi</e>
    być zauważony przez czytelnika.
  </li>
</ul>

<pre caption="Przykład listingu">
&lt;pre caption="<i>Edytowanie pliku client.conf</i>"&gt;
# &lt;i&gt;vim /etc/cups/client.conf&lt;/i&gt;

&lt;comment&gt;(<i>Oczywiście wpis printserver.mydomain należy zastąpić nazwą odpowiedniego serwera wydruku</i>)&lt;/comment&gt;
ServerName &lt;i&gt;printserver.mydomain&lt;/i&gt;
&lt;/pre&gt;
</pre>

<p>
Tu również musimy zachować oryginalne tagi.
</p>

<ul>
  <li>
    <c>&lt;i&gt;</c> podkreśli polecenia wpisywane przez użytkownika na
    niebiesko, jest to lokalny odpowiednik <c>&lt;c&gt;</c> z akapitu.
  </li>
  <li>
    Zawartość <c>&lt;comment&gt;</c> trzeba przetłumaczyć, w dokumencie jest ona
    wyświetlana na czerwono
  </li>
</ul>  

<p>
W ten sposób, <b>możliwie wiernie</b>, zdanie po zdaniu, tłumaczymy cały
dokument. Nie wolno kopiować gramatyki i interpunkcji oryginału, język polski ma
zupełnie inne zasady i ślepe tłumaczenie słowo po słowie zwykle kończy się
katastrofą i obłożeniem klątwą do siódmego pokolenia (włącznie) przez dział
korekty.
</p>

<p>
Kiedy skończymy, musimy sprawdzić czy nie zrujnowaliśmy składni xml - dokonuje
się tego przy pomocy programu <c>xmllint</c>:
</p>

<pre caption="Sprawdzanie poprawności składni XML">
$ <i>xmllint --valid --noout nazwa_pliku.xml</i>
</pre>

<impo>
Przed pierwszym użyciem <c>xmllint</c> należy dodać następujący wpis do pliku
<path>/etc/xml/catalog</path>:
</impo>

<pre caption="Plik /etc/xml/catalog">
&lt;rewriteURI uriStartString="/dtd" rewritePrefix="/usr/portage/metadata/dtd/"/&gt;
</pre>

<p>
W razie problemów z wpisaniem tej linii można skonsultować się z przykładowym
plikiem, który znajduje się pod adresem
<uri>http://dev.gentoo.org/~rane/catalog.txt</uri>.
</p>


<p>
Jeśli program nie wydrukuje żadnych komunikatów o błędach, możemy przystąpić do
(niezbędnej przed wysłaniem dokumentu w świat) korekty.
</p>

<pre caption="Otwieranie pliku tłumaczenia">
$ <i>vim nazwa_pliku.xml</i>
</pre>

<p>
W tym momencie zapominamy o oryginalnym, angielskim tekście i poprawiamy cały
dokument tak, aby wyglądał możliwie naturalnie dla naszych rodaków. Warto
poprawić styl i budowę zdań. Staramy się również wyłowić wszystkie błędy
ortograficzne, gramatyczne i interpunkcyjne jakie popełniliśmy w trakcie
tłumaczenia. Wszelkie wątpliwości pomogą nam rozwiać: 
</p>

<ul>
  <li>
    Serwis <uri link="http://polszczyzna.pwn.pl">polszczyzna.pwn.pl</uri>.
  </li>
  <li>
    Informacje zebrane na stronie <uri
    link="http://venus.ci.uw.edu.pl/~milek/slowniki/zasady.htm"> Marcina
    Miłkowskiego</uri>.
  </li>
  <li>
    <uri link="http://helion.pl/autor/6slown.htm">Zalecenia wydawnictwa
    Helion</uri> dotyczące tłumaczenia wybranych terminów informatycznych.
   </li>
  <li>
    Zawierający mnóstwo praktycznych uwag <uri
    link="http://www.piotr.kresak.pl/konwen222.htm">poradnik</uri> dla
    tłumaczących oprogramowanie firmy Lotus.
  </li>
  <li>
    Świetny angielskojęzyczny serwis <uri
    link="http://answers.com">answers.com</uri> zawierający ogromny zbiór
    definicji z wielu różnych dziedzin, w tym z tej najbardziej nas
    interesującej - informatyki.
  </li>
  <li>
    <uri link="http://zls.mimuw.edu.pl/~alx/slownik/slownik.html">Słownik
    terminologii internetowej</uri>. 
  </li>
</ul>

<p>
Jeśli wciąż nie jesteśmy czegoś pewni, odwiedzamy kanał <c>#gentoo-doc-pl</c> w
sieci freenode i pytamy przebywających tam innych tłumaczy o ich zdanie w
kontrowersyjnej sprawie. Możemy również zapisać się i wysłać maila na listę
dyskusyjną tłumaczy Gentoo. O obu sposobach kontaktu opowiemy <uri
link="#list">za chwilę</uri>.
</p>

<p>
Kiedy skończymy tłumaczenie wysyłamy spakowany za pomocą <c>bzip2</c> plik na
adres <mail>rane@gentoo.org</mail> i czekamy aż po wnikliwej i bezlitosnej
weryfikacji trafi na oficjalną stronę Gentoo i zapewni nam sławę na wieki.
</p>

<pre caption="Pakowanie pliku za pomocą bzip2">
$ <i>bzip2 file.xml</i>
</pre>

</body>
</section>
</chapter>
<chapter>
<title>Kodowanie UTF-8</title>
<section>
<body>

<p>
Twórcy Gentoo Linux promują Unicode (UTF-8) jako oficjalny standard kodowania
znaków. Definiuje on litery narodowe niemal wszystkich języków świata i napisana
jest w nim cała dokumentacja Gentoo. 
</p>

<p>
Wcześniej, w paragrafie dotyczącym środowiska pracy, zachęcaliśmy do
przestawienia edytora na pracę w UTF-8. Inną metodą otrzymania tekstu w
prawidłowym kodowaniu jest skorzystanie z odpowiedniego do tego programu.
</p>

<p>
Bardzo prostym i wygodnym programem służącym do konwersji kodowania jest
<c>app-text/recode</c>.
</p>

<pre caption="Praca z recode">
<comment>(Przede wszystkim musimy zainstalować program)</comment>
# <i>emerge app-text/recode</i>
<comment>(Następnie konwertujemy przetłumaczony plik na UTF-8)</comment>
$ <i>recode l2..u8 plik.xml</i>
</pre>

<p>
Takie polecenie spowoduje zamianę kodowania pliku o nazwie <path>plik.xml</path>
z <c>l2</c> (oznaczającego iso8859-2) na <c>u8</c> (skrót kodowania UTF-8). 
</p>

<p>
Pełną listę dostępnych kodowań pomiędzy którymi można konwertować pliki uzyskamy 
dzięki poleceniu <c>recode -l</c>. Więcej informacji na temat programu
<c>recode</c> można znaleźć w jego manualu.
</p>

</body>
</section>
</chapter>
<chapter id="dict">
<title>Słowniki</title>
<section>
<body>

<p>
Dysponujemy słownikiem zawierającym ponad 13000 terminów informatycznych, w
miarę możliwości należy wybierać słowa w nim się znajdujące.
</p>

<p>
Słownik można <uri link="http://dev.gentoo.org/~rane/slownik.txt">pobrać</uri> z
mojej strony, później można go przeszukać za pomocą polecenia <c>grep</c>:
</p>

<pre caption="Praca ze słownikiem">
$ <i>wget http://dev.gentoo.org/~rane/slownik.txt</i>
$ <i>grep 'cross compiler' slownik.txt</i>
cross compiler  kompilator skrośny
</pre>

<p>
Szukanie znaczenia pozostałych angielskich słówek ułatwia skrypt <uri
link="http://dev.gentoo.org/~rane/tlumacz">tlumacz</uri> napisany na licencji
GPL przez <mail link="aye@gentoo.pl">Marcina Kryczka</mail>.
</p>

<p>
Znajdowanie słówek jest banalnie proste, znacznie łatwiejsze niż szukanie na
stronach internetowych, czy w normalnym słowniku.
</p>

<pre caption="Przykład użycia tlumacza">
<comment>(Pobieramy program)</comment>
$ <i>wget http://dev.gentoo.org/~rane/tlumacz</i>
<comment>(Nadajemy mu atrybut wykonywalności)</comment>
$ <i> chmod +x tlumacz</i>
<comment>(Następnie możemy przystąpić do wyszukiwania znaczeń interesujących nas słówek)</comment>
$ <i>./tlumacz emerge</i>
ang-pol
   emerge [29](Ectaco-Poland)
      v,
      1 wynurzac sie
      2 ukazac sie
      3 wydostac sie
      4 pojawic sie
      5 wygladac
      6 wychodzic
      7 wylaniac sie
      8 powstac
      9 wynikac
      10 nasunac sie
   emerge from the water [30](Ectaco-Poland)
      v,
      wyplynac
</pre>

<p>
W przypadku terminów, których znaczenie nie jest jasne lub których w powyższych
słownikach zwyczajnie nie ma, warto odwiedzić angielskojęzyczny serwis <uri
link="http://answers.com">answers.com</uri> lub zapytać <uri link="#list">innych
uczestników projektu</uri>.
</p>

</body>
</section>
</chapter>
<chapter id="list">
<title>Grupa dyskusyjna i kanał IRC</title>
<section>
<body>

<p>
Wszystkich tłumaczy zapraszamy do zapisania się na specjalnie dla nich utworzoną
listę mailingową. Wystarczy wysłać pusty mail pod adres
<c>gentoo-doc-pl-subscribe@gentoo.org</c> i czekać na list z informacjami o tym
jak się zapisać. Jest to doskonałe miejsce do zadawania pytań w sprawach
dotyczących tłumaczenia dokumentacji.
</p>

<p>
Zapraszamy również do odwiedzenia kanału <c>#gentoo-doc-pl</c> w sieci freenode,
gdzie można dokładnie odpytać stałych uczestników projektu na tematy związane z
tłumaczeniami.
</p>

<p>
Oto polecenia umożliwiające w większości klientów, np. w <c>irssi</c>,
połączenie się z siecią freenode i wejście na kanał projektu:
</p>

<pre caption="Wchodzenie na kanał #gentoo-doc-pl">
<i>/connect irc.freenode.net</i>
<i>/join #gentoo-doc-pl</i>
</pre>

</body>
</section>
</chapter>

</guide>
