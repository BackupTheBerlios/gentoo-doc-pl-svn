<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">
<!-- Orig revision: 1.24 -->
<!-- Translator: rane <rane@gentoo.pl> -->
<!-- Title: Wybór Właściwego Medium Instalacyjnego -->
<!-- Status: Ukończono -->

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/1.0 -->

<!-- $Header: /cvsroot/gentoo-doc-pl/trans/translated/handbook/hb-install-hppa-medium.xml,v 1.1 2004/12/05 15:59:02 rane Exp $ -->

<sections>

<section>
<title>Wymagania sprzętowe.</title>
<subsection>
<title>Wprowadzenie.</title>
<body>

<p>
Zanim zaczniemy, musimy ustalić jakie wymagania sprzętowe
powinien spełniać Twój komputer, aby pomyślnie zainstalować na
nim Gentoo.
</p>

</body>
</subsection>
<subsection>
<title>Architektura HPPA.</title>
<body>

<p>
Przed instalacją upewnij się, że Twój sprzęt spełnia następujące wymagania:
</p>

<ul>
<li>
Co najmniej 2GB wolnego miejsca na dysku.
</li>
<li>
Lista wspieranego sprzętu znajduje się na stronie internetowej
<uri link="http://www.pateam.org/list.html">PA Team</uri>. Więcej
informacji znajdziesz w dokumencie
<uri="http://hwdb.parisc-linux.org">Parisc-Linux Hardware
Database</uri>.
</li>
</ul>

</body>
</subsection>
</section>
<section>
<title>Podejmij decyzję.</title>
<subsection>
<title>Wprowadzenie.</title>
<body>

<p>
Ciągle zainteresowany Gentoo? Cóż, nadszedł czas na wybranie medium
instalacyjnego. Tak, masz wybór, nie, nie wszystkie metody są identyczne
i tak, rezultatem zawsze jest podstawowy system Gentoo.
</p>

<p>
Omówimy następujące media instalacyjne:
</p>

<ul>
<li>Gentoo HPPA LiveCD</li>
</ul>

<p>
Zacznijmy od omówienia trzech etapów (stage) instalacji.
</p>

</body>
</subsection>
<subsection>
<title>Trzy etapy (stage).</title>
<body>

<p>
Gentoo Linux może zostać zainstalowany przy pomocy jednego z trzech tarballi.
Jeśli chcesz przeprowadzić samodzielnie bootstrap i zbudować cały system
od podstaw, skorzystaj ze <e>stage1</e>. W <e>stage2</e> będziesz musiał
skompilować system ze stanu tuż po gotowym bootstrapie. Prekompilowany podstawowy
system Gentoo znajduje się w <e>stage3</e>. Naszą dystrybucję można
zainstalować bez żadnych kompilacji, z wyjątkiem jądra i kilku opcjonalnych
programów. W takim przypadku odpowiedni jest <e>stage3</e>.
</p>

<p>
Który stage wybrać?
</p>

<p>
Rozpoczęcie od <e>stage1</e> pozwala na pełną kontrolę optymalizacji i funkcjonalności.
Przeznaczony jest on zwłaszcza dla użytkowników, którzy wiedzą co robią. Poza tym, stwarza
świetną okazję do głębszego poznania mechanizmów Gentoo.
</p>

<p>
Instalacja ze <e>stage1</e> jest możliwa tylko wtedy, gdy masz działające połączenie z Internetem.
</p>

<table>
<tr>
  <th>Stage1</th>
  <th>Plusy i Minusy:</th>
</tr>
<tr>
  <th>+</th>
  <ti>Pozwala na pełną kontrolę nad procesem budowania i optymalizacji systemu.</ti>
</tr>
<tr>
  <th>+</th>
  <ti>Odpowiedni dla użytkowników, którzy wiedzą co robią.</ti>
</tr>
<tr>
  <th>+</th>
  <ti>Pozwala na głębsze poznanie mechanizmów Gentoo.</ti>
</tr>
<tr>
  <th>-</th>
  <ti>Instalacja zabiera dużo czasu.</ti>
</tr>
<tr>
  <th>-</th>
  <ti>Jeśli nie planujesz poprawiania ustawień, prawdopodobnie
  okaże się stratą czasu.</ti>
</tr>
</table>

<p>
W <e>stage2</e> bootstrap przeprowadziliśmy za Ciebie. Jeśli jesteś
zadowolony z wybranych przez nas ustawień, użyj właśnie jego.
</p>

<p>
Instalacja ze <e>stage2</e> jest możliwa tylko wtedy, gdy masz działające połączenie z Internetem.
</p>

<table>
<tr>
  <th>Stage2</th>
  <th>Plusy i Minusy:</th>
</tr>
<tr>
  <th>+</th>
  <ti>Nie musisz przeprowadzać bootstrapu.</ti>
</tr>
<tr>
  <th>+</th>
  <ti>Instalacja zajmuje mniej czasu niż w przypadku stage1.</ti>
</tr>
<tr>
  <th>+</th>
  <ti>Wciąż możesz poprawić dużo ustawień.</ti>
</tr>
<tr>
  <th>-</th>
  <ti>Nie możesz poprawić tak dużo jak w przypadku stage1.</ti>
</tr>
<tr>
  <th>-</th>
  <ti>Nie jest najszybszą metodą instalacji Gentoo.</ti>
</tr>
<tr>
  <th>-</th>
  <ti>Musisz zaakceptować wybrane przez nas optymalizacje i
  ustawienia.</ti>
</tr>
</table>

<p>
Najszybszą instalację Gentoo Linux umożliwia <e>stage3</e>. Skompilowano
w nim z dobrymi ustawieniami optymalizacji, łączącymi wysoką wydajność ze
stabilnością cały podstawowy system. Jest ono wymagane w przypadku instalacji
za pomocą prekompilowanych pakietów.
</p>

<table>
<tr>
  <th>Stage3</th>
  <th>Plusy i Minusy:</th>
</tr>
<tr>
  <th>+</th>
  <ti>Najszybsza metoda instalacji Gentoo.</ti>
</tr>
<tr>
  <th>-</th>
  <ti>Nie można poprawiać systemu podstawowego - jest
  prekompilowany.</ti>
</tr>
<tr>
  <th>-</th>
  <ti>Nie możesz przechwalać się używaniem stage1 lub stage2.</ti>
</tr>
</table>

<p>
Zapisz sobie (lub zapamiętaj) który stage wybrałeś. Będzie Ci to potrzebne
przy wybieraniu odpowiedniego LiveCD. Z pewnością zainteresuje Cię także
możliwość rekompilacji całego systemu w przyszłości, gdy zdecydujesz się
na inne ustawienia optymalizacji już po zakończeniu instalacji.
</p>

<p>
Teraz rzućmy okiem na dostępne media instalacyjne:
</p>

</body>
</subsection>
<subsection>
<title>Gentoo LiveCD.</title>
<body>

<p>
<e>Gentoo LiveCD</e> to uruchamialne płyty zawierające działające środowisko
Gentoo. Pozwalają na uruchomienie Linuksa prosto z CD. W czasie startu wykrywany
jest sprzęt i ładowane są odpowiednie sterowniki. Zarządzają nimi developerzy Gentoo.
</p>

<p>
Wszystkie LiveCD pozwalają na uruchomienie systemu podstawowego, konfigurację sieci, 
utworzenie partycji i rozpoczęcie instalacji Gentoo. Na niektórych znajdują
się dodatkowo kody źródłowe, dzięki którym możesz przeprowadzić instalację
bez dostępu do sieci.
</p>

<p>
Co zawierają te płyty?
</p>

</body>
</subsection>
<subsection>
<title>Gentoo HPPA LiveCD.</title>
<body>

<p>
Jest to mała płytka, przy pomocy której możesz
szybko uruchomić system podstawowy, przygotować połączenie sieciowe i rozpocząć
instalację Gentoo. Zwykle nie zawiera żadnych stage (choć czasem
zdarzają się wersje z nagranym stage1), kodów źródłowych, ani
prekompilowanych pakietów.
</p>

</body>
</subsection>
</section>
<section>
<title>Pobierz, nagraj i uruchom Gentoo LiveCD.</title>
<subsection>
<title>Pobieranie i nagrywanie LiveCD.</title>
<body>

<p>
Zdecydowałeś się skorzystać z Gentoo LiveCD (jeśli nie, to czytasz złą sekcję).
Zaczniemy od ściągnięcia ich na dysk i nagrania na płyty. Gdzie
się znajdują?
</p>

<p>
Odwiedź jeden z naszych <uri
link="/main/en/mirrors.xml">mirrorów</uri>. Kiedy się z którymś
połączysz przejdź do katalogu
<path>experimental/hppa/livecd</path>, który zawiera potrzebne Ci
obrazy LiveCD w formacie ISO. Są to pełne i gotowe do nagrania
na CD-R obrazy płyt.
</p>

<p>
Jeśli nie jesteś pewien czy pobrane pliki są poprawne możesz
porównać ich sumę kontrolną MD5 z tą, którą dostarczamy razem z
ISO (na przykład
<path>install-hppa-minimal-2004.3.iso.md5</path>). Do sprawdzania
sumy MD5 pod Linuksem/Uniksem służy program <c>md5sum</c>,
natomiast pod Windowsem <uri
link="http://www.md5summer.org">md5summer</uri>.
</p>

<p>
Inną metodą sprawdzenia poprawności pobranego pliku jest
zweryfikowanie jego kryptograficznej sygnatury przy pomocy GnuPG.
Najpierw pobierz plik zawierający sygnaturę z naszego serwera
(ten z rozszerzeniem .asc).
</p>

<pre caption="Uzyskiwanie klucza publicznego">
$ <i>gpg --keyserver pgp.mit.edu --recv-keys 17072058</i>
</pre>

<p>
Teraz zweryfikuj sygnaturę:
</p>

<pre caption="Weryfikacja sygnatury">
$ <i>gpg --verify &lt;plik_z_sygnaturą&gt; &lt;pobrane_iso&gt;</i>
</pre>

<p>
Aby nagrać pobrane obrazy, musisz wybrać w programie do
nagrywania tryb RAW. Sposób zależy od używanego narzędzia.
Omówimy poniżej nagrywanie przy pomocy programów <c>cdrecord</c>
i <c>K3B</c>. Więcej informacji uzyskasz z <uri
link="/doc/en/faq.xml#isoburning">Gentoo FAQ</uri>.
</p>

<ul>
  <li>
Jeśli używasz cdrecord, wpisz po prostu <c>cdrecord
dev=/dev/hdc</c> (zamieniając <path>/dev/hdc</path> swoim
urządzeniem nagrywarki) i ścieżkę do pobranego ISO jako parametr.
  </li>
  <li>
W k3b wybierz kolejno <c>Tools</c>, <c>CD</c>, <c>Burn Image</c>.
Następnie wskaż obraz płyty do wypalenia i kliknij na
<c>Start</c>.
  </li>
</ul>

</body>
</subsection>
<subsection>
<title>Uruchamianie LiveCD dla HPPA.</title>
<body>

<note>
Jeśli wystąpią jakiekolwiek problemy z uruchamianiem LiveCD, lub z
którąkolwiek z pozostałych płyt poszukaj rozwiązania w dokumencie
<uri
link="http://www.tldp.org/HOWTO/PA-RISC-Linux-Boot-HOWTO/index.html">PA-RISC
Linux Boot HOWTO</uri>.
</note>

<p>
Uruchom swój HPPA. W czasie startu systemu powinieneś ujrzeć podobny komunikat:
</p>

<pre caption="Komunikat startowy HPPA">
Searching for Potential Boot Devices.
To terminate search, press and hold the ESCAPE key.
</pre>

<p>
Kiedy się pojawi, wciśnij i przytrzymaj klawisz ESC aż do pojawienia się
menu opcji. Może to zająć chwilę, więc bądź cierpliwy. Domyślnie
powinieneś otworzyć konsolę BOOT_ADMIN. Gdy zobaczysz menu opcji, wybierz
<c>Enter Boot Administration mode</c>, aby do niej przejść. Powinieneś zobaczyć
prompt '&gt;'.
</p>

<p>
Umieść LiveCD w czytniku. Jeśli nie znasz SCSI ID swojego napędu CD-ROM,
znajdź go poleceniem <c>search</c>.
</p>

<pre caption="Szukanie SCSI ID">
&gt; <i>search</i>
Searching for Devices with Bootable Media.
To terminate search, please press and hold the ESCAPE key.
</pre>

<p>
Twój PA-RISC wyświetli teraz wszystkie dostępne media, z których
możesz uruchomić system. Poniżej masz przykładowy wynik tej komendy:
</p>

<pre caption="Dostępne media uruchamiające">
Device Selection      Device Path             Device Type and Utilities
---------------------------------------------------------------------------

P0                    scsi.5.0                TOSHIBA CD-ROM XM-3301TA
                                                  IPL
P1                    scsi.2.0                COMPAQ ST32550N
                                                  IPL
P2                    lan.0010a7-06d1b6.3.6   server
                                                  IPL
</pre>

<p>
Aby uruchomić komputer z CD-ROMu musisz podać odpowiednią "Device
Path". Na przykład, jeśli chcesz uruchomić go z napędu TOSHIBA, wpisz:
</p>

<pre caption="Uruchamianie z CD-ROMu">
&gt; <i>boot scsi.5.0 ipl</i>

Trying scsi.5.0
</pre>

<p>
Parametr <c>ipl</c> (Initial Program Loader) włącza w PALO (PA-RISC boot LOader)
tryb interaktywny, pozwalający między innymi na podanie parametrów jądra.
</p>

<p>
Po pomyślnym uruchomieniu włączy się PALO w trybie interaktywnym:
</p>

<pre caption="Tryb interaktywny PALO">
Boot path initialized.
Attempting to load IPL.


Hard booted.
palo ipl 1.2 root@b180l.da-kot Tue Apr	8 12:43:07 CEST 2003

Boot image contains:
    0/vmlinux32 4028015 bytes @ 0x1520000
    0/ramdisk 834748 bytes @ 0xf800
Current command line:
0/vmlinux initrd=initrd.gz TERM=linux console=tty root=/dev/ram0 init=/linuxrc
  0: 0/vmlinux
  1: initrd=initrd.gz
  2: TERM=linux
  3: console=tty
  4: root=/dev/ram0
  5: init=/linuxrc

Edit which field?
(or 'b' to boot with this command line)? 
</pre>

<p>
Parametry te będą odpowiednie w większości sytuacji.
</p>

<p>
Dodatkowe parametry możesz podać po spacji w ostatnim polu. W tej chwili
jedyną zaimplementowaną opcją jest <c>cdcache</c>. Służy ona do
przeniesienia całego systemu LiveCD do pamięci, dzięki czemu
można podczas instalacji Gentoo odmontować płytę LiveCD.
</p>

<pre caption="Dodawanie opcji cdcache">
(or 'b' to boot with this command line)? <i>5</i>
init=/linuxrc <i>cdcache</i>
</pre>

<p>
Po wybraniu parametrów kernela, uruchom go.
</p>

<pre caption="Uruchamianie jądra">
(or 'b' to boot with this command line)? <i>b</i>
</pre>

<p>
Na aktywnej konsoli powinieneś zobaczyć prompt superużytkownika (&quot;#&quot;).
Dostępne  będą również inne konsole, można się między nimi przełączać naciskając
Alt-F2, Alt-F3 oraz Alt-F4. Aby powrócić na pierwszą z nich wciśnij Alt-F1.
</p>

<p>
Teraz przejdź do paragrafu <uri
link="#doc_chap3_sect7">Konfiguracja dodatkowego
sprzętu</uri>.
</p>

</body>
</subsection>
<subsection id="hardware">
<title>Konfiguracja dodatkowego sprzętu.</title>
<body>

<p>
Wiekszość maszyn hppa ma zintegrowaną z płytą główną kartę
sieciową. Te starsze używają sterownika lasi, który jest
wkompilowywany w kernel. Nowsze używają sterownika tulip, który
można skompilować jako moduł, który będziesz musiał załadować
zanim zaczniesz go używać.
</p>

<p>
W poniższym przykładzie spróbujemy załadować moduł <c>tulip</c> (wsparcie
dla różnych rodzajów urządzeń sieciowych):
</p>

<pre caption="Ładowanie modułów jądra">
# <i>modprobe tulip</i>
</pre>

</body>
</subsection>
<subsection id="useraccounts">
<title>Opcjonalnie: Konta użytkowników.</title>
<body>

<p>
Jeśli planujesz dać dostęp do środowiska instalacyjnego
innym użytkownikom, lub chcesz korzystać z <c>irssi</c>
uruchomionego  bez uprawnień roota (ze względów bezpieczeństwa), 
musisz stworzyć odpowiednie konta i zmienić hasło roota.
</p>

<p>
Aby zmienić hasło roota, skorzystaj z narzędzia <c>passwd</c>:
</p>

<pre caption="Zmiana hasła roota"> 
# <i>passwd</i>
New password: <comment>(Enter your new password)</comment>
Re-enter password: <comment>(Re-enter your password)</comment>
</pre>

<p>
Aby stworzyć konto użytkownika, najpierw podamy jego login, a
potem ustawimy hasło. Skorzystamy przy tym z programów <c>useradd</c> oraz <c>passwd</c>.
W przykładzie, stworzymy użytkownika &quot;rane&quot;.
</p>

<pre caption="Tworzenie konta użytkownika">
# <i>useradd -m -G users rane</i>
# <i>passwd rane</i>
New password: <comment>(Enter rane's password)</comment>
Re-enter password: <comment>(Re-enter rane's password)</comment>
</pre>

<p>
Aby przełączyć się z konta roota na nowoutworzone konto
użytkownika skorzystaj z polecenia <c>su</c>:
</p>

<pre caption="Zmiana id użytkownika">
# <i>su - john</i>
</pre>

</body>
</subsection>
<subsection>
<title>Opcjonalnie: Przeglądanie dokumentacji podczas instalacji Gentoo.</title>
<body>

<p>
Jeśli chcesz korzystać z Podręcznika Gentoo (nieważne czy z tego na CD, czy tego w
sieci) podczas instalacji musisz najpierw utworzyć konto użytkownika (zobacz <uri
link="#useraccounts">Opcjonalnie: Konta użytkowników</uri>). Następnie
naciśnij <c>Alt-F2</c>, aby przejść na nową konsolę i zaloguj się na niej.
</p>

<p>
Jeśli chcesz przeglądać dokumentację zapisaną na CD od razu odpal program links2:
</p>

<pre caption="Przeglądanie dokumentacji zapisanej na CD">
# <i>links2 /mnt/cdrom/docs/html/index.html</i>
</pre>

<p>
Znacznie lepszym pomysłem jest korzystanie z Podręcznika znajdującego się w Internecie,
ponieważ zwykle jest on dużo aktualniejszy od tego dostępnego na LiveCD.
Dostęp do niego uzyskasz przy pomocy programu links2, ale będziesz
mógł to zrobić dopiero po ukończeniu czynności opisanych w rozdziale
<e>Konfiguracja sieci</e> (inaczej nie połączysz się z Internetem i nie
zobaczysz żadnych dokumentów).
</p>

<pre caption="Przeglądanie dokumentacji online">                                                                                                          
# <i>links2 http://www.gentoo.org/doc/en/handbook/handbook-hppa.xml</i>
</pre>

<p>
Na pierwszą konsolę wrócisz wciskając <c>Alt-F1</c>.
</p>

</body>
</subsection>
<subsection>
<title>Opcjonalnie: Uruchamienie demona SSH.</title>
<body>

<p>
Jeśli chcesz umożliwić innym użytkownikom dostęp do komputera podczas instalacji
(np. gdy zechcą zdalnie pomóc Ci w instalacji Gentoo, lub nawet zrobić to
za Ciebie) musisz najpierw pozakładać im konta. Możesz również
dać im dostęp do konta roota, rób to jednak tylko wtedy, gdy
<b>całkowicie</b> ufasz danej osobie.
</p>

<p>
Aby uruchomić demona SSH wpisz następującą komendę;
</p>

<pre caption="Uruchamianie demona SSH">
# <i>/etc/init.d/sshd start</i>
</pre>

<p>
Aby móc używać sshd musisz mieć działające połączenie z Internetem. Przejdź do
rozdziału <uri link="?part=1&amp;chap=3">Konfiguracja sieci</uri>, gdzie
dokładnie wyjaśnimy Ci jak to się robi.
</p>

</body>
</subsection>
</section>
</sections>
