<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- Orig revision: 1.2 -->
<!-- Translator: lucass <lucass@gentoo.pl> -->
<!-- Status: Release -->
<!-- $Header: $ -->
<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->

<!-- $Id: hb-install-about.xml 1257 2005-07-07 09:02:11Z rane $ -->

<sections>

<version>5.0</version>
<date>2005-08-08</date>

<section>
<title>Wprowadzenie</title>
<subsection>
<title>Witaj!</title>
<body>

<p>
Po pierwsze <e>witamy</e> w Gentoo. Wkraczasz w świat szerokich możliwości i
dużej wydajności. Możliwość wyboru to podstawowa zaleta naszej dystrybucji.
Podczas instalacji można zdecydować jak dużą część systemu pragnie się zbudować
samodzielnie, który program logujący ma pracować w systemie itd.
</p>

<p>
Gentoo to szybka i nowoczesna dystrybucja. Do jej głównych zalet należą
przejrzystość i elastyczność. Tworzymy je jako wolne oprogramowanie i staramy
się nie ukrywać niczego przed użytkownikiem. Portage, czyli nasz system
zarządzania pakietami napisaliśmy w Pythonie, dzięki czemu można z łatwością
przeglądać i modyfikować jego kod tak, aby dostosować go do swoich potrzeb. Gentoo
jest oparte głównie na pakietach źródłowych, ale posiada rownież wsparcie dla
pakietów prekompilowanych. Cała konfiguracja odbywa się za pomocą zwyczajnych
plików tekstowych. Podsumowując: Gentoo to pełna otwartość.
</p>

<p>
Niezwykle istotne jest zrozumienie, czemu możliwość <e>wyboru</e> jest aż
tak ważna. Nie próbujemy zmuszać użytkowników do robienia czegoś, czego nie chcą.
Jeśli uważasz, że w jakimś przypadku powinniśmy, <uri
link="http://bugs.gentoo.org">powiadom nas</uri> o tym.
</p>

</body>
</subsection>
<subsection>
<title>Jak przebiega instalacja?</title>
<body>

<p>
Proces instalacji Gentoo można podzielić na 10 etapów,
opisanych odpowiednio w rozdziałach 2 - 11. Każdy z nich
kończy się w określonym momencie:
</p>

<ul>
<li>
  Po ukończeniu etapu pierwszego użytkownik znajduje się wewnątrz w pełni
  skonfigurowanego i przygotowanego do pracy środowiska instalacyjnego.
</li>
<li>
  Po ukończeniu etapu drugiego możemy korzystać z właśnie skonfigurowanego łącza
  internetowego.
</li>
<li>
  Po ukończeniu etapu trzeciego dyski i partycje w komputerze są gotowe do
  zainstalowania Gentoo.
</li>
<li>
  Po ukończeniu etapu czwartego środowisko instalacyjne jest w pełni
  przygotowane i można zalogować się do systemu.
</li>
<li>
  Po ukończeniu etapu piątego są zainstalowane wszystkie podstawowe pakiety.
</li>
<li>
  Po ukończeniu etapu szóstego jądro Linuksa jest przygotowane do pracy.
</li>
<li>
  Po ukończeniu etapu siódmego mamy naniesione odpowiednie poprawki na
  większość plików konfiguracyjnych.
</li>
<li>
  Po ukończeniu etapu ósmego mamy zainstalowane niezbędne narzędzia systemowe.
</li>
<li>
  Po ukończeniu etapu dziewiątego mamy zainstalowany i skonfigurowany
  bootloader. Możemy też zalogować się do świeżo zainstalowanego systemu.
</li>
<li>
  Po ukończeniu etapu dziesiątego proces instalacji został zakończony i można
  przystąpić do odkrywania ogromnych możliwości Gentoo.
</li>
</ul>

<p>
Za każdym razem gdy użytkownik będzie zmuszony do wybrania jednej z kilku opcji
postaramy się jak najlepiej przedstawić wady i zalety każdego z rozwiązań.
Następnie będziemy kontynuować omawianie procesu instalacji opisując kolejno
wybór domyślny, a następnie wszystkie alternatywne możliwości. Domyślne opcje
mie są tymi zalecanymi, po prostu przy pisaniu dokumentacji zakładamy, że
wybierze je większość użytkowników.
</p>

<p>
Część dokumentacji jest opcjonalna. Zwykle konieczność korzystania z niej
wynika z wcześniejszych wyborów użytkownika i jeśli nie dotyczy naszego
przypadku spokojnie możemy ją pominąć.
</p>

</body>
</subsection>
<subsection>
<title>Co mamy do wyboru?</title>
<body>

<p>
Gentoo można zainstalować na wiele różnych sposobów. Najczęściej wybierana
metoda to ta przy użyciu jednej z naszych płyt instalacyjnych. Istnieje również
możliwość przeprowadzenia tego procesu poprzez już zainstalowaną dystrybucję,
inną uruchamialną płytę (np. Knoppix), środowisko uruchamiane z sieci
(netmount), czy dyskietkę ratunkową.
</p>

<p>
W tym Podręczniku omawiamy proces instalacji za pomocą uniwersalnych płyt,
zawierających źródła programów umożliwiające instalację Gentoo bez dostępu do
sieci. Opcjonalnie można też skorzystać z płyt z prekompilowanymi pakietami,
które znacznie przyspieszą proces instalacji.
</p>

<p>
Takie podejście powoduje jednak, że nie zostaną zainstalowane najnowsze wersje
używanych pakietów. Jeśli ma to być instalacja z użyciem sieci, należy
skorzystać z podstawowego <uri link="/doc/pl/handbook/index.xml">Podręcznika
Gentoo</uri>.
</p>

<p>
<uri link="/doc/pl/altinstall.xml">Przewodnik po alternatywnych metodach
instalacji</uri> to dobre źródło informacji na temat mniej konwencjonalnych
sposobów instalowania Gentoo. Ponadto warto zapoznać się z dokumentem
zawierającym <uri link="/doc/pl/gentoo-x86-tipsntricks.xml">przydatne rady
dotyczące instalacji Gentoo</uri>. Zaawansowani użytkownicy, którzy uważają, że
w Podręczniku proces instalacji jest omówiony zbyt rozwlekle powinni skorzystać
z dokumentu opisującego wszystkie czynności w mocno skrótowej formie (quick install
how-to), który znajduje się w naszych <uri link="/doc/pl/index.xml">zasobach
dokumentacji</uri>.
</p>

<p>
Możliwości wyboru nie kończą się na medium instalacyjnym. Możliwe jest
skompilowanie całego systemu od podstaw lub wykorzystanie do jego budowy
prekompilowanych pakietów, co zaoszczędzi mnóstwo czasu. Oczywiście są także
rozwiązania mieszane, dzięki którym nie trzeba kompilować wszystkiego i można
zacząć od częściowo przygotowanego systemu.
</p>

</body>
</subsection>
<subsection>
<title>Problemy?</title>
<body>

<p>
Jeśli w czasie instalacji pojawi się jakiś problem (lub wystąpią błędy w
dokumentacji) zachęcamy do odwiedzenia naszej <uri
link="http://bugs.gentoo.org">bugzilli</uri> i sprawdzenia czy został on już
zgłoszony. Jeśli jeszcze o nim nie wiemy prosimy o wypełnienie i wysłanie
odpowiedniego formularza. Nie należy się bać developerów, do których zostanie
przypisany raport, zwykle nie gryzą.
</p>

<p>
Pomimo, że spora część Podręcznika jest wspólna dla wszystkich architektur
istnieją w nim również odnośniki do poszczególnych z nich. Staramy się
ograniczać to zjawisko do minimum, aby uniknąć dezorientowania czytelników.
</p>

<p>
Jeśli nie wiadomo czy kłopot leży po stronie systemu (pewne rzeczy mogą nie być
dostatecznie przetestowane) czy po stronie użytkownika (czasami problem może
wyniknąć z nieuważnego czytania opisu) warto odwiedzić kanał #gentoo na sieci
irc.freenode.net. Zapraszamy tam wszystkich użytkowników.
</p>

<p>
Odpowiedzi na wiele pytań związanych z Gentoo znajdują się w naszym <uri
link="/doc/pl/faq.xml">FAQ</uri>. Warto również przejrzeć <uri
link="http://forums.gentoo.org/viewforum.php?f=40">FAQ</uri> na naszym <uri
link="http://forums.gentoo.org">forum</uri>. Jeśli odpowiedzi na pytanie nie ma
w żadnym z nich zawsze można zapytać maniaków przesiadujących na kanale #gentoo
(w sieci freenode), zwykle są dobrze poinformowani.
</p>

<!-- info o tym gdzie zgłaszać błędy związane z tłumaczeniami-->
<p>
W przypadku błędów związanych z tłumaczeniem Podręcznika należy kontaktować się
z osobami wymienionymi w prawym górnym rogu strony jako tłumacze poprzez pocztę
elektroniczną.
</p>

</body>
</subsection>
</section>
<section>
<title>Szybka instalacja za pomocą GRP (Gentoo Reference Platform)</title>
<subsection>
<title>Co to jest GRP?</title>
<body>

<p>
GRP to zestaw prekompilowanych pakietów, których można użyć podczas instalacji
Gentoo do znacznego przyspieszenia tego procesu. W skład tego zestawu wchodzą
wszystkie pakiety niezbędne do prawidłowej pracy systemu. Nie są to jednak
jedynie pakiety systemowe, w zestawie dostarczamy także wiele innych programów,
zwłaszcza tych, których kompilacja zajmuje wyjątkowo dużo czasu, jak KDE,
xorg-x11, GNOME, OpenOffice, czy Mozilla.
</p>

<p>
Pakiety te nie są aktualizowane przez cały czas, zawsze są to wersje używane w
czasie, gdy wychodziło określone wydanie Gentoo. Po zainstalowaniu systemu warto
je zaktualizować do najnowszych wersji.
</p>

</body>
</subsection>
<subsection>
<title>Jak Portage obsługuje pakiety GRP?</title>
<body>

<p>
Drzewo Portage to kolekcja plików <e>ebuild</e> (zawierających informacje o
danym pakiecie, takie jak jego opis, adres strony internetowej, adres kodów
źródłowych, opis procesu kompilacji i zależności). Przed skorzystaniem z GRP
drzewo musi być zsynchronizowane z ich zestawem. Wersje ebuildów i pakietów GRP
muszą wzajemnie sobie odpowiadać.
</p>

<p>
W związku z tym z GRP najlepiej korzystać tuż po wydaniu Gentoo. Pakiety te nie
są dostępne gdy instaluje się nowsze wersje niż te, które były dostępne podczas
wydawania Gentoo.
</p>

</body>
</subsection>
<subsection>
<title>Czy GRP są dostępne?</title>
<body>

<p>
Nie na wszystkich architekturach. Nie oznacza to, że nie ma ich tam wcale,
tylko, że zabrakło zasobów do ich zbudowania.
</p>

<p>
Obecnie dostarczamy GRP dla następujących architektur:
</p>

<ul>
  <li>
    <b>x86</b> (x86, athlon-xp, pentium3, pentium4). Uwaga: płyta instalacyjna
    z pakietami dla x86 (packages-x86-2005.1.iso) jest dostępna na serwerach
    lustrzanych, a płyty dla pentium3, pentium4 i athlon-xp można pobrać za
    pomocą bittorrent.
  </li>
  <li>
    Architektura <b>amd64</b> (amd64)
  </li>
  <li>
    Architektura <b>sparc</b> (parc64)
  </li>
  <li>
    Architektura <b>ppc</b> (G3, G4, G5)
  </li>
  <li>
    Architektura <b>alpha</b>
  </li>
</ul>

<p>
Jeśli używana architektura nie znajduje się na powyższej liście, to nie można
skorzystać z opcjonalego ułatwienia związanego z instalacją za pomocą GRP.
</p>

<p>
Zacznijmy zatem instalację od <uri
link="?part=1&amp;chap=2">Uruchomienia uniwersalnej płyty instalacyjnej</uri>.
</p>

</body>
</subsection>
</section>
</sections>
