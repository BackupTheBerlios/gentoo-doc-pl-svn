<!-- Orig revision: 1.11 -->
<!-- Translator: Łukasz Strzygowski <lucass@gentoo.pl> -->

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/1.0 -->

<!-- $Header: /cvsroot/gentoo-doc-pl/trans/translated/handbook/hb-install-about.xml,v 1.1 2003/12/22 15:16:18 lcs Exp $ -->

<sections>
<section>
<title>Wprowadzenie</title>
<subsection>
<title>Witaj!</title>
<body>

<p>
Po pierwsze, <e>witamy</e> w Gentoo. Wkraczasz w świat ogromnej wydajności
i różnorakich wyborów. Możliwość wyboru to zasadnicza zaleta naszej 
dystrybucji. Podczas instalacji musisz zdecydować jak wielką
część systemu pragniesz zbudować samodzielnie, który logger
najbardziej ci odpowiada itd.
</p>

<p>
Gentoo jest szybką i nowoczesną metadystrybucją.  Do jego głównych zalet należą
przejrzystość i elastyczność. Tworzony jest jako wolne oprogramowanie
i nie ukrywa przed użytkownikiem co kryje się pod maską. System
zarządzania pakietami, Portage, napisano w Pythonie, co oznacza,
że łatwo możesz podejrzeć i zmodyfikować kod. Korzysta on przede wszystkim
z kodów źródłowych (aczkolwiek wspiera także prekompilowane pakiety).
Do tego cała konfiguracja Gentoo odbywa się za pomocą zwyczajnych plików tekstowych.
Innymi słowy - pełna otwartość.
</p>

<p>
Bardzo ważne jest, abyś zrozumiał czemu możliwość <e>wyboru</e> jest
tak ważna. Nie próbujemy zmuszać cię do robienia czegoś, czego nie chcesz.
Jeśli uważasz, że w jakimś przypadku powinniśmy, <uri
link="http://bugs.gentoo.org">napisz</uri> o tym.
</p>

</body>
</subsection>
<subsection>
<title>Jak Przebiega Instalacja?</title>
<body>

<p>
Proces instalacji Gentoo można podzielić na 10 etapów,
opisanych odpowiednio w rozdziałach 2 - 11. Każdy z nich
kończy się określonym stanem:
</p>

<ul>
<li>
  Po etapie 1, jesteś w działającym środowisku, gotowym do instalacji.
</li>
<li>
  Po etapie 2, skonfigurowałeś połączenie internetowe (w pewnych sytuacjach
  można to pominąć).
</li>
<li>
  Po etapie 3, przygotowałeś twarde dyski na instalację Gentoo.
</li>
<li>
  Po etapie 4, środowisko instalacyjne jest przygotowane i jesteś
  zalogowany do nowego systemu.
</li>
<li>
  Po etapie 5, zainstalowane są główne pakiety.
</li>
<li>
  Po etapie 6, skompilowałeś jądro Linuxa.
</li>
<li>
  Po etapie 7, napisałeś większość plików konfiguracyjnych.
</li>
<li>
  Po etapie 8, zainstalowałeś i skonfigurowałeś bootloader.
</li>
<li>
  Po etapie 9, zainstalowane są niezbędne narzędzia systemowe (które możesz
  wybrać z listy).
</li>
<li>
  Po etapie 10, jesteś zalogowany do świeżo zainstalowanego systemu Gentoo.
</li>
</ul>

<p>
Kiedy staniesz przed trudnym wyborem, postaramy się jak najlepiej
zaprezentować plusy i minusy poszczególnych rozwiązań.
Kontynuować będziemy opisując wybór domyślny, oznaczony przez &quot;Domyślnie: &quot;.
Inne możliwości oznaczone będą przez &quot;Alternatywnie: &quot;.
W żadnym wypadku <e>nie</e> myśl, że domyślne opcje są zalecane.
Po prostu sądzimy, że wybierze je większość użytkowników.
</p>

<p>
Niektóre fragmenty możesz pominąć. Te oznaczone przez &quot;Opcjonalnie: &quot;
nie są konieczne do poprawnej instalacji. Wiele z nich zależy
od decyzji, które podjąłeś. Poinformujemy cię o każdym w odpowiednim momencie.
</p>

</body>
</subsection>
<subsection>
<title>Problemy?</title>
<body>

<p>
Jeśli spotkasz się z jakimś problemem w trakcie instalacji
(lub w dokumentacji), odwiedź naszą <uri
link="http://bugs.gentoo.org">bugzillę</uri> i sprawdź
czy jest on znany. Nie obawiaj się o to, który z developerów
zostanie do niego przypisany -- oni zazwyczaj nie gryzą.
</p>

<p>
Jeśli nie jesteś pewien czy kłopot leży po stronie systemu
(pewne rzeczy mogą nie być dostatecznie przetestowane) czy po twojej
(czasami może wyniknąć z nieuważnego czytania opisu), odwiedź
kanał #gentoo na irc.freenode.net. Zapraszamy tam wszystkich
użytkowników.
</p>

<p>
Jeśli masz jakieś pytanie dotyczące Gentoo, sprawdź
<uri link="/doc/en/faq.xml">Najczęściej Zadawane Pytania</uri>, 
dostępne w <uri link="/doc/en/">Dokumentacji Gentoo</uri>. 
Możesz również przejrzeć <uri
link="http://forums.gentoo.org/viewforum.php?f=40">FAQ</uri> na naszym 
<uri link="http://forums.gentoo.org">forum</uri>. Jeśli nie możesz
znaleźć odpowiedzi, zapytaj na kanale #gentoo w sieci irc.freenode.net.
Tak, niektórzy z nas są maniakami przesiadującymi na IRC-u :-)
</p>

</body>
</subsection>
</section>
</sections>
