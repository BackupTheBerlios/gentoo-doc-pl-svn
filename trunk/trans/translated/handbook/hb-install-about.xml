<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- Orig revision: 1.19 -->
<!-- Translator: lucass <lucass@gentoo.pl> -->
<!-- Title: O instalacji Gentoo Linux -->
<!-- Status: Ukończono -->


<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/1.0 -->

<!-- $Header: /cvsroot/gentoo-doc-pl/trans/translated/handbook/hb-install-about.xml,v 1.14 2004/03/12 21:55:56 lcs Exp $ -->

<sections>
<section>
<title>Wprowadzenie</title>
<subsection>
<title>Witaj!</title>
<body>

<p>
Po pierwsze, <e>witamy</e> w Gentoo Linux. Wkraczasz w świat ogromnej
wydajności oraz różnorakich wyborów. Możliwość wyboru to zasadnicza
zaleta naszej dystrybucji. Podczas instalacji musisz zdecydować jak wielką
część systemu pragniesz zbudować samodzielnie, który program logujący
najbardziej Ci odpowiada itd.
</p>

<p>
Gentoo jest szybką i nowoczesną metadystrybucją. Do jego głównych zalet
należą przejrzystość i elastyczność. Tworzony jest jako wolne 
oprogramowanie, więc nie ukrywa przed użytkownikiem, co kryje się pod maską.
System zarządzania pakietami, Portage, napisano w Pythonie, co oznacza, że
łatwo możesz podejrzeć i zmodyfikować jego kod. Korzysta on przede
wszystkim z pakietów źródłowych (aczkolwiek wspiera także prekompilowane).
W dodatku cała konfiguracja Gentoo odbywa się za pomocą 
zwyczajnych plików tekstowych. Innymi słowy - pełna otwartość.
</p>

<p>
Niezwykle istotne jest zrozumienie, czemu możliwość <e>wyboru</e> jest aż
tak ważna. Nie próbujemy zmuszać Cię do robienia czegoś, czego nie chcesz.
Jeśli uważasz, że w jakimś przypadku powinniśmy, <uri
link="http://bugs.gentoo.org">powiadom nas</uri> o tym.
</p>

</body>
</subsection>
<subsection>
<title>Jak Przebiega Instalacja?</title>
<body>

<p>
Proces instalacji Gentoo można podzielić na 10 etapów,
opisanych odpowiednio w rozdziałach 2 - 11. Każdy z nich
kończy się określonym stanem:
</p>

<ul>
<li>
  Po etapie 1, jesteś w działającym środowisku, gotowym do instalacji.
</li>
<li>
  Po etapie 2, skonfigurowałeś połączenie internetowe (w pewnych sytuacjach
  można to pominąć).
</li>
<li>
  Po etapie 3, przygotowałeś twarde dyski na instalację Gentoo.
</li>
<li>
  Po etapie 4, środowisko instalacyjne już przygotowano i jesteś
  gotowy na zalogowanie się do nowego systemu.
</li>
<li>
  Po etapie 5, zainstalowałeś główne pakiety.
</li>
<li>
  Po etapie 6, skompilowałeś jądro Linuksa.
</li>
<li>
  Po etapie 7, uzupełniłeś większość plików konfiguracyjnych.
</li>
<li>
  Po etapie 8, zainstalowałeś i skonfigurowałeś bootloader.
</li>
<li>
  Po etapie 9, zainstalowałeś niezbędne narzędzia systemowe (które możesz
  wybrać z listy).
</li>
<li>
  Po etapie 10, jesteś zalogowany do świeżo zainstalowanego systemu Gentoo.
</li>
</ul>

<p>
Kiedy staniesz przed trudnym wyborem, postaramy się jak najlepiej
zaprezentować plusy i minusy poszczególnych rozwiązań.
Następnie będziemy kontynuować opisując wybór domyślny, oznaczony
&quot;Domyślnie: &quot;. Inne możliwości zostaną oznaczone
&quot;Alternatywnie: &quot;. W żadnym wypadku <e>nie</e> myśl, że 
domyślne opcje są zalecane. Po prostu sądzimy, że wybierze je większość 
użytkowników.
</p>

<p>
Niektóre fragmenty podręcznika możesz pominąć. Te oznaczone 
&quot;Opcjonalnie: &quot; nie są konieczne do poprawnej instalacji. 
Wiele z nich zależy od decyzji, które wcześniej podjąłeś. 
Poinformujemy Cię o każdym w odpowiednim momencie.
</p>

</body>
</subsection>
<subsection>
<title>Jaki Mam Wybór?</title>
<body>

<p>
Gentoo Linux można instalować na wiele różnych sposobów. Jednym z nich
jest pobranie i instalacja za pomocą któregoś z naszych LiveCD (płyt 
instalacyjnych). Istnieje także możliwość przeprowadzenia
tego procesu przy użyciu już zainstalowanej dystrybucji, innej
uruchamialnej płyty (na przykład Knoppiksa), środowiska uruchamianego
z sieci (netboot), dyskietki ratunkowej itd. Niniejszy dokument prezentuje
jedynie metody z użyciem LiveCD oraz środowiskiem netboot. 
Opis pozostałych możliwości znajduje się w <uri 
link="/doc/en/altinstall.xml">Przewodniku po Alternatywnych Metodach Instalacji</uri>
</p>

<p>
Możliwości wyboru nie kończą się na medium instalacyjnym, istnieje
możliwość kompilacji całego systemu od podstaw lub wykorzystania
prekompilowanych pakietów w celu zaoszczędzeniu mnóstwa czasu. Oczywiście
są także rozwiązania mieszane, dzięki którym nie musisz kompilować
wszystkiego, lecz zacząć od częściowo przygotowanego systemu.
</p>

</body>
</subsection>
<subsection>
<title>Problemy?</title>
<body>

<p>
Jeśli spotkasz się z jakimś problemem w trakcie instalacji
(lub w dokumentacji), sprawdź <uri 
link="/proj/en/releng/release/2004.0/x86/x86-release-notes.xml#doc_chap2_sect2">
korektę wydania</uri>, odwiedź naszą <uri
link="http://bugs.gentoo.org">bugzillę</uri> i sprawdź
czy jest on znany. Nie obawiaj się o to, który z developerów
zostanie do niego przypisany - oni zazwyczaj nie gryzą.
</p>

<p>
Jeśli nie jesteś pewien czy kłopot leży po stronie systemu
(pewne rzeczy mogą nie być dostatecznie przetestowane) czy po Twojej
(czasami może wyniknąć z nieuważnego czytania opisu), odwiedź
kanał #gentoo na irc.freenode.net. Zapraszamy tam wszystkich
użytkowników.
</p>

<p>
Jeśli masz jakieś pytanie dotyczące Gentoo, sprawdź
<uri link="/doc/en/faq.xml">Najczęściej Zadawane Pytania</uri>, 
dostępne w <uri link="/doc/en/">Dokumentacji Gentoo</uri>. 
Możesz również przejrzeć <uri
link="http://forums.gentoo.org/viewforum.php?f=40">FAQ</uri> na naszym 
<uri link="http://forums.gentoo.org">forum</uri>. Jeśli nie możesz
znaleźć odpowiedzi, zapytaj na kanale #gentoo w sieci irc.freenode.net.
Tak, niektórzy z nas są maniakami przesiadującymi na IRCu :-)
</p>

</body>
</subsection>
</section>
<section>
<title>Kompilować Samemu czy Skorzystać z Pakietów Prekompilowanych?</title>
<subsection>
<title>Czym jest Gentoo Reference Platform?</title>
<body>
<p>
Gentoo Reference Platform, w skrócie GRP, jest migawką
prekompilowanych pakietów, które użytkownicy (czyli
także Ty!) mogą wykorzystać do skrócenia procesu
instalacji Gentoo. GRP zawiera wszystkie programy potrzebne
w pełni sprawnym systemie Gentoo. Oprócz pakietów
niezbędnych do skrócenia instalacji podstawowej, dostarczamy
także te większe, takie jak KDE, XFree, GNOME, OpenOffice
czy Mozilla.
</p>
<p>
Jednakże, pakiety prekompilowane nie są na bieżąco aktualizowane,
są tylko migawkami wydawanymi razem z każdą wersją Gentoo, pozwalającymi
na skrócenie procesu jej instalacji. Następnie
możesz uaktualnić te pakiety w tle, nie odrywając się od pracy
w środowisku Gentoo Linux.
</p>
</body>
</subsection>
<subsection>
<title>W Jaki Sposób Portage Obsługuje GRP?</title>
<body>
<p>
Twoje drzewo Portage - kolekcja <e>ebuildów</e> (plików zawierających
informacje o pakiecie, takie jak opis, strona domowa, URL kodów źródłowych,
opis kompilacji, zależności itd.) - musi być zsynchronizowane z 
zestawem GRP: wersje dostępnych ebuildów muszą się pokrywać
z odpowiednimi pakietami GRP.
</p>
<p>
Z tego powodu, jeśli zamierzasz korzystać z GRP, zamiast
aktualizować drzewo portage, musisz zainstalować jego migawkę.
</p>
</body>
</subsection>
<subsection>
<title>Czy GRP Jest Dostępne?</title>
<body>
<p>
Dla niektórych architektur nie dostarczamy GRP. Nie oznacza to
że go nie obsługują, po prostu nie mamy odpowiedniego sprzętu
do tworzenia i testowania prekompilowanych pakietów.
</p>

<p>
W tej chwili, GRP dostępne jest dla następujących architektur:
</p>
<ul>
  <li>
    Architektura <b>x86</b> (x86, i686, pentium3, pentium4, athlon-xp) oraz
    jej specjalny profil - <uri link="http://hardened.gentoo.org">Gentoo
    Hardened</uri>.
  </li>
  <li>
    Architektura <b>amd64</b> (amd64)
  </li>
  <li>
    Architektura <b>sparc</b> (sparc64)
  </li>
  <li>
    Architektura <b>ppc</b> (ppc, G3, G4)
  </li>
</ul>

<p>
Projekt <uri link="http://hardened.gentoo.org">Gentoo Hardened</uri> 
oferuje własny zestaw GRP (oraz stage), ukierunkowany na tworzenie
aktywnie zabezpieczonego systemu. Wszyscy zamierzający stworzyć
serwer na architekturze x86 powinni zainteresować się tym rozwiązaniem.
</p>

<p>
Jeśli na tej liście nie została wymieniona twoja architektura (lub
podarchitektura), nie możesz skorzystać z GRP.
</p>

<p>
Oto koniec niniejszego wprowadzenia, przejdź teraz do <uri
link="?part=1&amp;chap=2">Wyboru Właściwego Medium Instalacyjnego</uri>.
</p>

</body>
</subsection>
</section>
</sections>
