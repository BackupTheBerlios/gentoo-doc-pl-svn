Gentoo Linux 2006.1 zostało wydane!
30 sierpnia 2006

<p>
30 sierpnia 2006 opublikowano na <a
href=http://www.gentoo.org/main/en/mirrors.xml">oficjalnych serwerach
zwierciadlanych Gentoo</a> nowe wydanie dystrybucji oznaczone numerem 2006.1.
Jest to druga i ostatnia planowana w tym roku wersja Gentoo Linux. System sam w
sobie nie posiada wersji, kolejne wydania są jedynie okazją do stworzenia
zaktualizowanych płyt instalacyjnych, LiveCD oraz podjęcia odważniejszych
kroków: zmian w pakietach i konfiguracji systemu.
</p>
<p>
Od ostatniej wersji 2006.0 zaszło kilka istotnych zmian m.in. na
najpopularniejszych architekturach x86 i amd64, ale nie tylko na nich, nastąpiła
aktualizacja GCC do wersji 4.1.1 z dotychczasowej 3.4.6 oraz glibc do wersji
2.4, poprawiono także skrypty startowe wchodzące w skład pakietu baselayout
1.12.1 oraz odświeżono rozkład poszczególnych profili dodając kilka
specyficznych konfiguracji.
</p>
<p>
Poprawiono sam graficzny instalator, który pojawił się w wydaniu 2006.0. Teraz jest on znacznie bardziej ostrożny w czasie podziału dysku twardego na partycje, tak by zminimalizować szanse na jakiekolwiek problemy. Dodano także możliwość instalacji bez dostępu do internetu oraz poprawiono interfejs aplikacji, aby jej obsługa była prostsza.
</p>
<p>
Wszystkie te zmiany są odpowiednio odzwierciedlone w dokumentacji, <a
href="http://www.gentoo.org/doc/en/handbook/2006.1/index.xml">Podręcznik Gentoo
(w języku angielskim)</a> został już zaktualizowany, tak by zawierał najświeższe
informacje. Przygotowywane jest także jego tłumaczenia na język polski.
</p>
<p>
<a
href="http://www.gentoo.org/proj/en/releng/release/2006.1/2006.1-press-release.txt">Oficjalne
ogłoszenie</a> można znaleźć na serwerach Gentoo Linux.
</p>

