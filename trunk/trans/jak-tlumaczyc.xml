Witam wszystkich w krótkim przewodniku po tłumaczeniu dokumentacji Gentoo by
rane (uwagi: rane@irc.pl).

Wersja 1.0.

Na początek musimy pobrać i rozpakować plik z angielską dokumentacją:

$ wget http://www.gentoo.org/dyn/doc-snapshots/docs-latest-en.tar.bz2
$ tar xvjf docs-latest-en.tar.bz2

Następnie wchodzimy do katalogu, który powstanie w wyniku wykonania tych poleceń
i odszukujemy w nim dokument, który chcemy przetłumaczyć. Najpierw jednak
przygotujemy sobie najlepszy w świecie edytor, vim, do pracy w kodowaniu UTF-8 i
nauczymy go odpowiednio zawijać długie wiersze.

Otwieramy plik ~/.vimrc:

$ vim vim ~/.vimrc

I dopisujemy do niego następujące linijki:

:set termencoding=iso-8859-2
:set fileencoding=utf-8
:set encoding=utf-8
:set textwidth=80

Następnie wracamy do naszego dokumentu. Załóżmy, że chodzi o plik
hb-install-stage.xml:

$ cd en/handbook
$ vim hb-install-stage.xml

Naszym oczom ukaże się ładnie pokolorowany plik, w którym musimy nanieść
odpowiednie poprawki. Jak to zrobić? Zamieniając angielski tekst polskim i 
starając się jednocześnie nie naruszyć składni xml.

Kilka przykładów:

1. Tytuł.

Przed:

<title>Making your Choice</title>

Po:

<title>Podejmowanie decyzji.</title>

Uwagi:

Tylko pierwsze słowo tytułu piszemy dużą literą, resztę małymi, pamiętamy o
postawieniu na końcu kropki.

2. Paragraf.

Przed:

<p>
The stages on the CD reside in the <path>/mnt/cdrom/stages</path> directory. To
see a listing of available stages, use <c>ls</c>:
</p>

Po:

<p>
Pliki stage umieszczone są w katalogu <path>/mnt/cdrom/stages</path> na CD.
Do przejrzenia ich spisu używamy polecenia <c>ls</c>:
<p>

Uwagi: Pamiętamy o wszystkich <path> i <c> z oryginału i podkreślamy je również
w odpowiednich fragmentach przetłumaczonego tekstu.

3. Nagłówek.

Przed:

<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/1.0 -->

<!-- $Header: /cvsroot/gentoo-doc-pl/trans/jak-tlumaczyc.xml,v 1.1 2004/12/27 16:46:10 rane Exp $ -->

Po:

<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- Orig revision: 1.76 -->
<!-- Translator: veng <veng@gentoo.pl> -->
<!-- Title: Przygotowanie plików instalacyjnych Gentoo -->
<!-- Status: Release -->

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/1.0 -->

<!-- $Header: /cvsroot/gentoo-doc-pl/trans/jak-tlumaczyc.xml,v 1.1 2004/12/27 16:46:10 rane Exp $ --> 

Uwagi: Nie pozwalamy, aby zawinęła nam się długa linia z "$Header". Dodajemy
wiersz "Translator", który zapewni, że potomni będą pamiętali o naszym wkładzie
w prace nad dokumentacją. Zawartość "Title" tłumaczymy na polski. Wersja
oryginalnego pliku z CVS na gentoo.org wędruje do pola "Orig revision"
przetłumaczonego pliku. Nie dotykamy linii dotyczących licencji na jakiej są
wydawane dokumenty oraz deklaracji kodowania i typu dokumentu.

W ten sposób, możliwie wiernie, tłumaczymy cały dokument. Kiedy skończymy musimy
sprawdzić jego składnię przy pomocy programu xmllint:

$ xmllint hb-install-stage.xml

Jeśli program nie wydrukuje żadnych komunikatów o błędach xml możemy przystąpić
do niezbędnej przed wysłaniem dokumentu w świat korekty.

$ vim hb-install-stage.xml

Zapominamy w tym momencie o oryginalnym tekście i poprawiamy cały dokument
tak, aby wyglądał możliwie naturalnie dla naszych rodaków. Staramy się wyłowić
wszystkie błędy ortograficzne, gramatyczne i interpunkcjyjne jakie popełniliśmy
w trakcie tłumaczenia. Wszelkie wątpliwości pomogą nam rozwiać: serwis
http://polszczyzna.pwn.pl, słowniczek przygotowany specjalnie na potrzeby
tłumaczeń dokumentacji Gentoo (poniżej) oraz zawierający mnóstwo użytecznych
informacji dokument http://www.piotr.kresak.pl/konwen222.htm, który powinien być
lekturą obowiązkową dla każdego tłumacza dokumentacji oprogramowania. Jeśli
wciąż nie jesteśmy czegoś pewni odwiedzamy kanał #gentoo-doc-pl na sieci
freenode i pytamy przebywających tam często innych tłumaczy o ich zdanie w
kontrowersyjnej sprawie. W ekstremalnych przypadkach wysyłamy do któregoś z nich
e-maila z pytaniem.

Kiedy skończymy tłumaczenie wysyłamy plik na bugzillę projektu tłumaczeń
dokumentacji Gentoo, lub bezpośrednio do CVS o ile obdarzono nas tak wielkim
zaufaniem, że mamy do niego dostęp. Stamtąd nasz plik trafia na
http://gentoo.org i możemy cieszyć się sławą po wieki :]

Obiecany słowniczek (wszystko małą literą dla wygody wyszukiwania):

emerge - emerge
portage - portage
gentoo - gentoo 
symlink - dowiązanie
mirror - serwer lustrzany
developer - developer
cron daemon - demon cron
mount point - punkt montowania
system logger - program logujący
bootloader - bootloader
how-to - przewodnik
handbook - podręcznik
service - usługa
to inject - wstrzyknąć (ang. inject)
package - pakiet
GRP - GRP
bugzilla - bugzilla
reboot - ponowne uruchomienie
restart - ponowne uruchomienie

Wszelkie sugestie dotyczące słowniczka - rane@irc.pl.
